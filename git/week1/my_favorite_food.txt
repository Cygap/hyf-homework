Fremgangsmåde
Steg bacon i olivenolie i en tykbundet gryde ved middelhøj varme. Tag baconen op og lad den dryppe af på et stykke køkkenrulle.

Kom løg, hvidløg og timian i gryden med baconfedt og steg det under omrøring, til løgene er bløde og klare.

Tilsæt kødet og brun det, hæld rødvinen ved og lad det koge lidt ind. Tilsæt soltørrede tomater, balsamico og hakkede tomater. Skær den ristede bacon i små tern og kom den tilbage i gryden.

Læg låg på og lad det simre i en times tid ved lav varme. Hold øje med, at det ikke koger tørt, tilsæt lidt ekstra rødvin eller fx lidt grøntsagsboullion. Hvis saucen er for våd, så tag låget af og kog lidt op, mens spaghettien gøres klar.

Kog spaghetti efter anvisning på pakken. Server pastaen i dybe tallerkener med bolognese, et stænk olivenolie og masser af friskrevet parmesanost.